
<img src="https://user-images.githubusercontent.com/95580413/145587972-64cdd339-bf9c-4060-89b8-9a751ee9b770.png" width="700" align="center" >
<img src="https://user-images.githubusercontent.com/95580413/145589801-27f4cdbe-0dd6-4b62-becd-b3fe27a010f8.png" width="700" align="center">

## Λίγα λόγια για τον ερευνητή και την έρευνα:

<img src="https://user-images.githubusercontent.com/95402829/146200861-aff5d4b7-4a4d-400f-91c9-84ad887fb1fc.png" width="150" align="left"> Χαίρετε! Ονομάζομαι Κωνσταντίνος Τσιγαρίδης και επί του παρόντος εργάζομαι για την απόκτηση ενός διδακτορικού τίτλου στο τμήμα Εκπαίδευσης του πανεπιστημίου του Cambridge με ειδίκευση στη Νεύρο-γνωστική Ψυχολογία και την Εκπαίδευση.Είμαι απόφοιτος του τμήματος Φυσικής του ΕΚΠΑ με μεταπτυχιακές σπουδές στη διδακτική των θετικών επιστημών στη δευτεροβάθμια εκπαίδευση από το τμήμα Φιλοσοφίας, Παιδαγωγικής και Ψυχολογίας του ΕΚΠΑ. Τα τελευταία 8 χρόνια είμαι εκπαιδευτικός δευτεροβάθμιας εκπαίδευσης σε ιδιωτικό σχολείο.

Για περισσότερα από 15 χρόνια προετοιμάζω μαθητές για τις πανελλαδικές εξετάσεις στο μάθημα της φυσικής και πάντα είχα την επιθυμία να ανακαλύψω έναν τρόπο ώστε να βοηθήσω όλους τους μαθητές να μαθαίνουν ευκολότερα και αποδοτικότερα. Θέλοντας να ξεφύγω από το παραδοσιακό μοντέλο του «διάβασε πολλές ώρες και λύσε όσα περισσότερα προβλήματα μπορείς», αναρωτήθηκα αν μπορούν να υπάρξουν διαφορετικές προσεγγίσεις, πιο αποδοτικές και πιο προσιτές όπως επίσης και να απευθύνονται προς όλους τους μαθητές - φοιτητές. Επίσης, πάντα επιθυμούσα να διερευνήσω αν υπάρχει κάποιο βαθύτερο αίτιο για το οποίο κάποιοι ελκύονται από τη φυσική ενώ κάποιοι άλλοι ίσως και να την απεχθάνονται. Ακόμα αναρωτήθηκα γιατί υπάρχουν σημαντικές διαφορές στο πόσο εύκολα ή δύσκολα μπορούν κάποιοι να κατανοήσουν τις έννοιες της φυσικής.  Η ανάπτυξη του κλάδου των Νεύρο-επιστημών έχει βοηθήσει στη διαπίστωση ότι υπάρχουν ορισμένες νεύρο-γνωστικές δεξιότητες του ανθρώπινου εγκέφαλου που συνεισφέρουν στην μάθηση. Έτσι λοιπόν, αποφάσισα να μελετήσω με ποιον τρόπο, ένα σύνολο νεύρο-γνωστικών δεξιοτήτων που ονομάζονται «εκτελεστικές λειτουργίες», καθώς και οι μαθηματικές ικανότητες, συνεισφέρουν στην κατανόηση εννοιών φυσικής αλλά και στην επίλυση προβλημάτων φυσικής. __Για τους παραπάνω λόγους είναι σημαντικό να έχουμε συμμετέχοντες που φοιτούν τόσο σε σχολές θετικών σπουδών όσο και σε σχολές ανθρωπιστικών ή κοινωνικών σπουδών.__

Η έρευνα αυτή είναι πρωτότυπη για το λόγο αυτό χρειάζεται να διερευνηθούν πολλά αντικείμενα σε βάθος κάτι που αυξάνει τη διάρκειά της. Η συμμετοχή σας είναι πολύτιμη και καθοριστική στο να θέσουμε τις βάσεις για μια σύγχρονη προσέγγιση στη διδακτική της φυσικής για όλες τις ηλικίες. __Χάρη σε εσάς θα παραχθεί νέα γνώση που θα βοηθήσει μελλοντικά όλη την εκπαιδευτική κοινότητα.__

## Ηθική και Προσωπικά Δεδομένα

Η έρευνα έχει αξιολογηθεί και έχει λάβει έγκριση διεξαγωγής τόσο από την αρμόδια ομάδα “University of Cambridge Faculty of Education Ethics Committee” όσο και από το Ινστιτούτο Εκπαιδευτικής Πολιτικής (ΙΕΠ), αρμόδιο όργανο του Ελληνικού Υπουργείου Παιδείας και Θρησκευμάτων. 

Σε όλες τις αξιολογήσεις οι συμμετέχοντες __θα συμπληρώσουν μόνο ένα κωδικό αριθμό που θα λάβουν κατά τη διάρκεια του πρώτου πειραματικού μέρους.__ Ο κωδικός αυτός παράγεται τυχαία από την ηλεκτρονική εφαρμογή Qualtrics και εξασφαλίζει πλήρως την ανωνυμία όλων των συμμετεχόντων σε όλα τα πειραματικά μέρη. 

## Αναλυτική Παρουσίαση 

__Στόχος:__ Να κατασκευαστεί μια πρωτοποριακή διδακτική προσέγγιση της φυσικής η οποία θα ενισχύσει τις ικανότητες των ενηλίκων τόσο στην κατανόηση εννοιών όσο και στην επίλυση προβλημάτων φυσικής. 

<img src="https://user-images.githubusercontent.com/95402829/146431128-47b27cb9-7a38-49c3-95a5-7ba94bffdcb5.png" width="700" align="center">

<img src="https://user-images.githubusercontent.com/95402829/146431206-1fbade3c-d1f8-48af-8deb-441577d4cf20.png" width="700" align="center">

<img src="https://user-images.githubusercontent.com/95402829/146431294-193d0f6b-a5bd-4b0f-a526-6d37d23aa38f.png" width="700" align="center">

# Πειραματικό Μέρος

## Η πειραματική διαδικασία έχει τρία μέρη. Δεν είναι απαραίτητο να κάνετε και τα τρία μέρη την ίδια ημέρα. Μπορείτε να πραγματοποιήσετε το κάθε μέρος (1ο εκτελεστικές λειτουργίες, 2ο μαθηματικές ικανότητες και 3ο φυσική)  σε διαφορετική ημέρα. 
## 1ο Μέρος: 
•	Δημογραφικά στοιχεία

•	Δραστηριότητες νεύρο-γνωστικών δεξιοτήτων

•	Παραλαβή κωδικού αριθμού

Για το 1ο πειραματικό μέρος θα μεταβείτε στην πλατφόρμα Qualtrics για να απαντήσετε σε κάποιες δημογραφικές ερωτήσεις. __Προσοχή, στο μέρος αυτό θα λάβετε ένα κωδικό αριθμό. Πρέπει να σημειώσετε τον κωδικό αριθμό αυτό σε ένα φύλλο χαρτί ή στο κινητό σας γιατί θα τον χρησιμοποιήσετε τόσο στο 2ο όσο και στο 3ο μέρος της πειραματικής δραστηριότητας.__

Για το 1ο πειραματικό μέρος θα μεταβείτε στην πλατφόρμα Qualtrics για να απαντήσετε σε κάποιες δημογραφικές ερωτήσεις. Προσοχή, στο μέρος αυτό θα λάβετε ένα κωδικό αριθμό. Πρέπει να σημειώσετε τον κωδικό αριθμό αυτό σε ένα φύλλο χαρτί ή στο κινητό σας γιατί θα τον χρησιμοποιήσετε τόσο στο 2ο όσο και στο 3ο μέρος της πειραματικής δραστηριότητας.

__Διάρκεια περίπου 1 ώρα με διαλείμματα__

## Ακολουθεί παράδειγμα των δραστηριοτήτων:

<img src="https://user-images.githubusercontent.com/95580413/145673227-7660519f-1817-4e7f-9b6d-ab219f033b63.png" width="700" align="center">


## Ακολουθεί ένα μικρό βίντεο επίδειξης των δραστηριοτήτων:

[![IMAGE ALT TEXT HERE](https://img.youtube.com/vi/1bOKgc8KQgw/0.jpg)](https://www.youtube.com/watch?v=1bOKgc8KQgw)

## Ξεκινήστε το 1ο μέρος της πειραματικής δραστηριότητας ακολουθώντας τον παρακάτω σύνδεσμο.
 
## Προσοχή πρέπει να το ανοίξετε σε ηλεκτρονικό υπολογιστή χρησιμοποιώντας Google Chrome, Mozilla Firefox ή Internet Explorer.

### Σας παρακαλώ να μη ξεχάσετε να καταγράψετε τον κωδικό σας αριθμό

## [Πατήστε ΕΔΩ για να ξεκινήσετε το πρώτο πείραμα.](https://cambridge.eu.qualtrics.com/jfe/form/SV_eJzMS1AAY4lMvGu)

## Δεύτερο μέρος:
•	Αξιολόγηση Φυσικής

•	Όλες οι ερωτήσεις είναι σε μορφή πολλαπλής επιλογής

<img src="qr2" width="120" align="right">

Το 2ο πειραματικό μέρος θα το πραγματοποιήσετε στην πλατφόρμα Qualtrics. __Θα πρέπει να συμπληρώσετε των κωδικό αριθμό που λάβατε στο 1ο μέρος της πειραματικής δραστηριότητας.__ Μπορείτε να πραγματοποιήσετε την αξιολόγηση σε υπολογιστή ή σε κινητό ή σε tablet.__Ξεκινήστε το 2ο μέρος της πειραματικής δραστηριότητας ακολουθώντας τον παρακάτω σύνδεσμο ή φωτογραφίζοντας με το κινητό σας το αντίστοιχο QR  code.__

__Διάρκεια  κατά μέγιστο 1 ώρα και 15 λεπτά__

## [Πατήστε ΕΔΩ για το πειραματικό μέρος της ΦΥΣΙΚΗΣ ](https://cambridge.eu.qualtrics.com/jfe/form/SV_0Jo9JHBv6yt0Urs)

## Τρίτο μέρος:
•	Αξιολόγηση Μαθηματικών

•	Όλες οι ερωτήσεις είναι σε μορφή πολλαπλής επιλογής

<img src="qr2" width="120" align="right">

Το 3ο πειραματικό μέρος θα το πραγματοποιήσετε στην πλατφόρμα Qualtrics.__Θα πρέπει να συμπληρώσετε των κωδικό αριθμό που λάβατε στο 1ο μέρος της πειραματική δραστηριότητας .__ Μπορείτε να πραγματοποιήσετε την αξιολόγηση σε υπολογιστή ή σε κινητό ή σε tablet.__Ξεκινήστε το 3ο μέρος της πειραματικής δραστηριότητας ακολουθώντας τον παρακάτω σύνδεσμο ή φωτογραφίζοντας με το κινητό σας το αντίστοιχο QR  code.__

__Διάρκεια  κατά μέγιστο 1 ώρα__

## [Πατήστε ΕΔΩ για το πειραματικό μέρος των ΜΑΘΗΜΑΤΙΚΩΝ ](https://cambridge.eu.qualtrics.com/jfe/form/SV_cCIEuVdGnlSYHEq)

## Ερωτήσεις – Απαντήσεις

### Οι πληροφορίες μου θα παραμείνουν εμπιστευτικές;
Όλες οι πληροφορίες που θα συλλεχθούν θα παραμείνουν αυστηρά εμπιστευτικές, καθώς θα χρησιμοποιηθεί ο __κωδικός αριθμός__ του κάθε συμμετέχοντα, και θα χρησιμοποιηθούν αποκλειστικά για ερευνητικούς σκοπούς. Η αποθήκευση όλων των πληροφοριών γίνεται με τη χρήση τυχαίων αριθμών που αποτελούν την «ταυτότητα» του κάθε συμμετέχοντα με αποτέλεσμα να μην είναι δυνατή η σύνδεση οποιουδήποτε στοιχείου με την ταυτότητα των συμμετεχόντων.

### Πώς θα χρησιμοποιηθούν τα δεδομένα;
Είναι πιθανόν τα αποτελέσματα της έρευνας να παρουσιαστούν σε επίσημα ακαδημαϊκά συνέδρια και/ή σε ακαδημαϊκά βιβλία ή άρθρα. Οι αναφορές αυτές θα γραφούν χρησιμοποιώντας ομαδικά δεδομένα. Στην προσπάθεια ανάπτυξης του κινήματος “Open Science” κάποια αποτελέσματα θα μοιραστούν με άλλους ερευνητές. Στην περίπτωση αυτή, κανένα στοιχείο ταυτότητας δε θα επιτρέψει σε άλλους να συνδέσουν τα αποτελέσματα αυτά με εσάς. 

### Πώς θα αποθηκευτούν τα δεδομένα;
Τα δεδομένα που θα συλλεχθούν από τη συγκεκριμένη έρευνα θα αποθηκευτούν σε ασφαλή ηλεκτρονικά αρχεία. Δυνατότητα πρόσβασης στα δεδομένα θα έχουν μόνο η υπεύθυνη καθηγήτρια του πανεπιστημίου, Dr Michelle R. Ellefson καθώς και ο βασικός ερευνητής της συγκεκριμένης έρευνας, Κωνσταντίνος Τσιγαρίδης. 

### Είναι εθελοντική η συμμετοχή;
Η έρευνα αυτή είναι απόλυτα εθελοντική, το οποίο σημαίνει ότι είναι δική σας απόφαση το αν θα συμμετάσχετε ή όχι. Είναι επίσης προσωπική σας επιλογή να αποχωρήσετε οποιαδήποτε στιγμή χωρίς να παρέχετε οποιαδήποτε εξήγηση για την αποχώρησή σας. __Η έρευνα αυτή βασίζεται στην προθυμία των συμμετεχόντων.__ Θα ήμουν ευγνώμων αν θα μπορούσατε να παρέχετε τη συγκατάθεσή σας ώστε να συμμετάσχετε στην παρούσα έρευνα. Παρακαλώ σημειώστε ότι θα μπορώ να σας συμπεριλάβω στην έρευνα μόνο μετά την παραλαβή του εγγράφου με τη συγκατάθεσή σας.

### Υπάρχουν κίνδυνοι;
Δεν υπάρχει κανένας γνωστός κίνδυνος που να συνδέεται με την παρούσα έρευνα. 

### Ηθική:
Η έρευνα αυτή έχει λάβει __ηθική έγκριση__ από την αρμόδια ομάδα “University of Cambridge Faculty of Education Ethics Committee”. Επίσης η έρευνα έχει λάβει έγκριση διεξαγωγής από το ΙΕΠ, αρμόδιο όργανο του Υπουργείου Παιδείας και Θρησκευμάτων. 

### Αν υπάρχουν ερωτήσεις;
Παρακαλώ μη διστάσετε να επικοινωνήσετε με τον επικεφαλής της παρούσας έρευνας Κωνσταντίνο Τσιγαρίδη [kt478@cam.ac.uk](https://mail.google.com/mail/u/0/#inbox?compose=CllgCKCJFGLmCfpDJNJVgqkmBzxtfXKPpxMzsszNcWcNNnVNGBpZZkCWSqWSpmxDLxmmhrVGJwg) ή την υπεύθυνη καθηγήτρια του INSTRUCT Lab Dr Michelle R. Ellefson [educ-thinkingskills@lists.cam.ac.uk](educ-thinkingskills@lists.cam.ac.uk)  για τυχόν ερωτήσεις ή ανησυχίες που μπορεί να θέλετε να συζητήσετε.

Σας ευχαριστώ πολύ για τον χρόνο σας,

Κωνσταντίνος Τσιγαρίδης, MSc

PhD candidate, INSTRUCT Lab, Faculty of Education

University of Cambridge

[Kt478@cam.ac.uk](https://mail.google.com/mail/u/0/#inbox?compose=CllgCKCJFGLmCfpDJNJVgqkmBzxtfXKPpxMzsszNcWcNNnVNGBpZZkCWSqWSpmxDLxmmhrVGJwg)











